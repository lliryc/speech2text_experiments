ها يا إنسان عاجبك كده منظرك؟
يااه حرام عليك يا عرود خدتو كوكبنا وإستعبدتو البشر إإه إإه إإه إإه.
أيوا يا بشر يا مغفل إحنا دلوقتي خدنا منكو كل حاجة الحرية والسلطة والثروات وحديقة الميريلاند.
يا ترى حاسس بإيه دلوقتي؟
حاسس حاسس بضربات قلب سريعة مش مش قادر آخد نفسي جسمي بيعرق هو ده إيه ده؟
ده إسمه التوتر.
إيه؟
توتر يعني إيه؟
ده فيروس زي الإيدز كده؟
في حاجة كده بتحصل لما تبقى متأخر على الديد لاين أو لما إبنك يكلمك بالإسم أو لما مراتك تسألك مين إسراء دي اللي بتكلمك على الواتس؟
مين إسراء دي صحيح؟
لا يعني دي واحدة كده كنت بتكلم معاها فترة مش مهم الكلام ده دلوقتي المهم إن إنتو اللي بايظين يا معلم.
إيه الورطة السودا دي؟
طب بقولك إيه مش عايزين تيجوا تحكموا الكوكب تاني؟
وعلى إيه يا أبني؟
إنتو بقى أكِلوننا وشربوننا ودونا للدكتور البيطري أو الدكتور العادي.
إيه ياعم ده؟
كل ما توصف الموضوع أكتر أحس إني شايل حاجة على كتافي كده كإني شايل آآآ مسؤولية؟
ودي إيه دي كمان؟
دي حاجة المفروض الرجالة بتشيلها بس إحنا مبنشيلهاش طبعًا بنرميها كلها على الستات وناخد إحنا الكريدت.
حلو ده، طب ممكن نعملها مع الستات بتوعنا؟
ده إسمه إيه ده؟
ذكورية سامة أو نطاعة عادي.
الله طب هي كده بقى آآآ إنت شكلك فاهم في إدارة الكوكب أمال إيه يابني.
طب آآآ إيه رأيك بقى تعلمنا بقى زيك؟
زيي ما فيش حد زيي يابني.
إذا كنت أنا نفسي مش عارف أبقى زيي.
يااه يا إنسان قد كده حزين عشان خسرت كوكبك؟
لا خالص أنا بس إسراء وحشتني أوي.
أعزائي المشاهدين، السلام عليكم ورحمة الله وبركاته وأهلًا بيكم في حلقة جديدة من برنامج الضحى في فبراير 1926 بينطلق عالم الأحياء الروسي إيليا إيفانوف لزيارة أفريقيا وتحديدًا غينيا عشان يعمل واحدة من أغرب التجارب في العالم. إيفانوف كان خبير في التلقيح الصناعي بيلقح ببويضات حيوانات بره الجسم زي أطفال الأنابيب، كمان حاول يجوّز حيوانات مختلفة لبعضها عشان يدونا هجين. مستر إيفانوف يا عزيزي هذة المرة هيجرّب شيء في غاية التطرّف هيعمل يا عزيزي هجين بين الإنسان والقرد.
بعيدًا عن غرابة التجربة خليني أشرحها لك، إيفانوف هيجمّع مجموعة من القرود وهيجب سيدات روسيات متطوعات عشان يشيلوا بويضة القرود المخصّبة جواهم.
إيه ده يا أبو حميد والحكومة الروسية سمحت له بالموضوع ده؟
أعزائي المشاهدين، الحكومة الروسية مش بس سمحت له دي موّلت رحلته وأبحاثه كل ده يا عزيزي عشان ينتجوا ما سمّته صحيفة ذا صان الإنجليزية Stalins mutant ape army جيش ستالين من القرود جيش بيجمع بين قوة ومرونة القرد وذكاء الإنسان. طب يا أبو حميد مش يمكن يجمع بين ذكاء القرد وقوة ومرونة الإنسان؟
بصراحة يا عزيزي ستالين معملش حسابه على الموضوع ده مشروع قرود ستالين ده خد ضجّة كبيرة جدًا، والضجة بتنتهي بمجرّد فشل المشروع طبعًا يا عزيزي أنت عايز تعرف عن التفاصيل أكتر ولكن هسيبها لحلقة في المستقبل بصراحة لأن التفاصيل شيّقة جدًا. مبيتكتمش يا عزيزي من العالم إنّه يشوف جيوش متطورة هجينة بين البشر وكائنات تانية وفي الوقت يا عزيزي الإتحاد السوفيتي بيبص للقرود بالفتنة والإعجاب ده، سنة 1927 هيصك عالم الحيوان الأمريكي ويليام كيه جريجوري مصطلح البيثيكوفوبيا واللي بيصفه إنها فوبيا شديدة تجاه القرود العليا، فوبيا منتشرة بين الأمريكيين وبعض خصوصًا إن القرود دي شبه البشر. ويليام هيوصف الخوف وقتها بإنّه بقى بانديميك بقى وبائي يعني تقريبًا يا عزيزي قبل الحرب الباردة بين أمريكا والإتحاد السوفيتي كان هناك حرب بينهم حوالين القرود وتحديدًا علاقتنا بالقرود، وبيظهر هنا تصورات الإنسان عن القرود واللي فيها مزيج غريب جدًا من الإعجاب لدرجة التجربة والنفور لدرجة الفوبيا. الحقيقة يا عزيزي إنّ يبدوا إنّ العلم خايف ولكن الأدب كان وسيط أكثر ذكاءً للتعبير عن مخاوفنا، ده مثلًا بيبان في قصة كوكب القِرَدة Planet of the apes واللي بيتخيّل فيها بيير بول بطله بيوصل لكوكب مختلف الآية فيه مقلوبة القرود هناك أسياد والبشر عبيد، حيوانات في قفص لا بتقدر تتكلم ولا بتقدر تعبّر وبعد مغامرة مرعبة بيقرّب فيها البطل لبعض القرود وبيكره بعضها بيرجع تاني لكوكب الأرض عشان يلاقي التويست المرعب إنّ القرود هما اللي بيستقبلوه لأن هما أصبحوا دلوقتي أسياد الأرض. قصة كوكب القِرَدة هيخرج منها أفلام وقصص بتنويعات كتير أشهرها فيلم القرود فيه بيتكوّن جيوش مش بس في خدمة السوفييت زي ما كان ستالين بيحلم ولكنها قرود بتقود قصة ملحمية ضد البشر قصة إنتقام من البشر اللي حبسو القرود في السيرك وحديقة الحيوانات، وعملوا عليهم أغرب التجارب في المعامل القرود حريتهم بترجع لهم فيهربوا للغابة، وبتتقلب الآية على البشر بفيروس من صنعهم بيقضي على معظم البشر مع الوقت، القرود بتبدأ تكتسب ذكاء وبتكوّن مجتمع قوي والظروف تحطهم في مواجهة مباشرة مع البشر، في هذة المواجهة يا عزيزي القرود هيبقى ليهم اليد العليا حرب بين أقوى رئيسيات هذة الكوكب الإنسان ضد القرد ده يا عزيزي بيبان في سلسلة أفلام Rise of the planet of the apes أشهر سلسلة عن حرب البشر والقرود قصة بطلها سيزر القائد النبيل اللي حرّر القرود وحشدهم في مستعمرة بقى يحكمها ومعاه مستشاره الخاص المخلص موريس، وبيأمن المستعمرة دي قرود أقوية بقيادة لوكا لحد ما يا عزيزي هناك قرد شرير إسمه كوبا يثور على القرود ويتسبب في الواقعة بين البشر والقرود دي يا عزيزي حبكة بتظهر القرود كأشخاص متنوعين كل واحد له دور وسِمات وبروفايل زي الشخصيات السينمائية بالظبط.
يا أبو حميد دي أحداثها خيالية صعب إن إحنا نستبط منها أي حاجة.
ده اللي إتعلمته منك في برنامج الضحى يلا نشوف إيه اللي واقع في الفيلم وإيه الخيالي، في القصة يا عزيزي ممكن تشوف قرود بتحارب البشر لكن الصراع لم يكن بين البشر والقرود كلهم Planet of apes غير planet of monkeys الapes هما القِرَدة العليا دول قاعدين في الرابع يا أبو حميد.
الmonkeys يا عزيزي إسمهم سعادين زي الكابوشي والمكاك والبابون وميمون، أما القرود اللي في الفيلم دول القِرَدة العليا زي الشمبانزي كده دول إسمهم apes أسرع طريقة تعرف بيها الفرق بين monkey وape هو الديل. ليها ديل؟
بس القرود العليا معندهاش ديل، كمان الapes عندها صدر عريض وحجمها أكبر الapes دراعاتها أطول وأقوى من رجليها ومفاصل كتافها قوية عشان تتمرجح بين الشجر عندهم قدرة أعلى في اللغة والتواصل وبعد الapes قدرت إنها تتعلم إزاي تتكلم بلغة الإشارة، دي أول نقطة الفيلم فيها كان صح إنّ الapes قدراتهم المعرفية والعقلية أعلى فمرشحين أكتر من الmonkeys إن هما يعملوا حضارة معقدة. في الفيلم فيه أربع أنواع مختلفة من الحيوانات: سيزر قائد المستعمرة واللي شبهه دول كانوا شمبانزي، مستشاره موريس إنسان الغاب اللي هو الأورانجوتان يا عزيزي مش طرزان، حامي المستعمرة لوكا كان غوريلا، والثائر الشرير كوبا واللي شبهه كانو بنوبو. عارف يا عزيزي البنوبو هاند شيك؟
عارفها ولا مش عارفها؟
بنشوفها في الحلقات القديمة خالص.
هنكتشف يا عزيزي إن البنوبو مراهق ودماغه كلها في حتة واحدة أو إحنا يعني مفهومنا الإستشراقي الإستشغرابي الإستن الناسي عنه بشكل معيب يعني. الأربع حيوانات دول كمعظم الإنسان كل نوع ليه صفات مميزة بتخليه كفء وملائم للدوره بتاعه في الملحمة دي. سيزر الشمبانزي بدأ الفيلم كحيوان أليف لكن الشمبانزي وكل الرئيسيات لا تصلح أن تكون حيوانات أليفة لأنها كائنات برية ذكية شوية، ليها إحتياجات معقدة صعب تلاقيها في بيتك بتحتاج مساحة وتحفيز عقلي وإلا الشمبانزي يجيله إكتئاب، ممكن ينقل لك أمراض، ممكن يبقى عدواني الحل الوحيد عشان تربيّه إن إنت تاخده من أمه وهو بيبي ودي طبعًا تجربة مؤلمة جدًا، لأن علاقة الأم بالطفل الشمبانزي قوية شبه علاقة الأم بإبنها في البشر. في الفيلم الشمبانزي بيعيش في أمريكا لأنهم هربوا من مختبرات اللي هناك لكن في البرية الشمبانزي مش موجود بره قارة أفريقيا رغم إن الشمبانزي منتشر أكتر من أي نوع تاني من القِرَدة العليا في الغابات والسافانا مدة إنتشاره بيوصل لأكثر من إتنين مليون ونصف كيلو من السنغال في الغرب لحد تنزانيا في الشرق. في الفيلم سيزر كان بيتكلم إنجليزي ولغة إشارة لكن في البرية الشمبانزي كان بيتواصل بلغة الجسد وبتعبيرات الوجه زينا بيبتسموا وبيضحكوا زي البشر، وبيتواصلوا مع بعض بالصوت زي الصراخ والهمهمات، بيستخدموا الأوراق والطحالب عشان يشربوا وساعات بيستخدموا سيقان وأغصان الشجر عشان يصطادوا النمل الأبيض، والحجارة بيكسروا بيها قشرة المكسرات الناشفة وأحيانًا يا عزيزي لما بشر يقربوا عليهم يرموه بالحجارة. دي حاجات الشمبانزي ما بيتولدش بيها بس الصغيرين بيتعلموها من الكبار، لو عرّفنا الثقافة إنها نقل معلومات من جيل لجيل فالشمبانزي عنده ثقافة عنده قِرَف، وفي البرية كل مجموعة ليها ثقافة مختلفة على حسب بيئتها وده بنشوفه في الفيلم لما سيزر بيعلم إبنه الصيد. دور الشمبانزي الأساسي في الفيلم هو القيادة، الشمبانزي هو أكتر حيوان عنده وعي سياسي بعد الإنسان يمكن لأن الشمبانزي أقرب للإنسان من قرابتة للغوريلا قيادة المستعمرة بدأت بإنتصار سيزر على شمبانزي تاني الذكر المهيمن بيقاتل على منصب القائد بالقوة أو بالترهيب أو بالذكاء أو ببناء تحالفات وعلى حسب كلام العالمة جين جودل عالمة خبيرة في الشمبانزي من أهم الخبراء يعني، متوسط فترة حكم الشمبانزي لو إعتمد في حكمة على الترهيب حوالي سنتين بس، بينما بقى الشمبانزي اللي بيعتمد على الذكاء وبناء التحالفات ممكن يقعد عشر سنين. التسلسل الهرمي في الشمبانزي غرضه الأساسي هو الجواز، الذكر المهيمن بيحتكر الإناث ليه؟
الإناث بيكونوا ضعف أو ثلاث أضعاف الذكور وبيخلّف منهم برضو أكتر من أي ذكر تاني غير معتارف بتحديد النسل ولا حاجة من دي، في الفيلم بنشوف مرات سيزر بتولد حاجة كده شبه لاي كينج لكن في الحقيقة يا عزيزي بنعرف إن الشمبانزي باللغة الإنجليزية promiscuous يعني إيه يا أبو حميد الكلمة دي عايز أروح أشيكها على جوجل؟
بلغة علمية يعني يا عزيزي بيحب يتزاوج مع ناس كتير.
سبب كبير في نجاح المستعمرة إنّ سيزر كان قرد نبيل قائد عاش بين البشر والقرود، ومتعاطف مع الإتنين بيدور على حلول سلمية لحماية جنسه ولكن بقى في البرية ذكر الشمبانزي بيكون عدواني جدًا، ولو وصل للحكم غالبًا مش هيبقى هذة النُبل.
ما كان يا أبو حميد أسندوا الدور ده لإنسان غاب شكله ما شاء الله تحسه هيبة وحكيم وتحسه خارج من الدُش برتقالي.
بصراحة يا عزيزي بصراحة خليني أختلف معاك أنا شايف الشمبانزي الأكثر لياقة للدور.
إيه؟
يعني الدور ملائم أكتر يعني خد بالك يا عزيزي إحنا هنا بنتكلم عن مستعمرة المستعمرة فيها فئات مختلفة فالنظام الإجتماعي بتاع الشمبانزي هو الأقرب، نوع حياة الشمبانزي إسمه fission fusion societies يعني المجموعة بتنقسم وبتندمج بشكل متكرر، مجموعات صغيرة بتنقسم عن المجموعة وتخرج وتدور على أكل أو لأي سبب تاني بعدها ترجع تاني للمجموعة مش لازم نبقى كلنا قاعدين في نفس المكان ونتحرك مع بعض بالمناسبة، الفيلم مش بيستخدم قرود حقيقية لكنه بيتصوّر ببدلات ليكرا عليها نقاط بتحدد جسم الممثلين وشوشهم اللي عمل دور سيزر واحد إسمه آندي سيركس اللي عمل دور جولم في Lord of the rings وكونج في king kong ده يا عزيزي متخصّص. النوع التاني في الفيلم هو إنسان الغاب وأشهرهم موريس الحاج الحاج البرتقالي ده راجل كبير كده قاعد بيقدم القمشورة لسيزر. إنسان الغاب هو الجريت إيْب الوحيد اللي مش موجود في أفريقيا بنلاقيه في جزر سومطرة وبورنيو جنوب شرق آسيا صحيح مش قوي زي الشمبانزي ولا كيده أكبر منه في الحجم، واحد من أكبر الحيوانات الشجرية إيديه أطول نسبيًا من باقي القرود بيستخدمها عشان يتمرجح بيها أو عشان وهو بيتحرك يخش النباتات، عنده يا عزيزي خدود عريضة زي ما تكون مخدّات شعره تلاقيه أحمر برتقالي، دائمًا شعره خشن كمان ومنكوش تحته يا عزيزي عنده جلد أسود زي الشمبانزي ومشعّر كتير بقى مشعر شعر برتقالي. في سلسلة الأفلام الأصلية ماهو planet of the apes ده إتعمل في الستينات على حسب كلام محمد طارق إنسان الغاب كان هما الساسيين والإداريين والمحاميين والكهنة مين بقى إحنا خدنا هذة الإنطباع عنهم؟
لو يا عزيزي جينا بصينا على إنسان الغاب هنلاقي إنّه هو كائن مسالم بيقضي 90% من وقته على الشجرة قاعد على الشجرة بينقنق فاكهة ولو يعني كل فين وفين لقى له حتة لحمة مش هيقول لأ. كل ليلة بيظبّط لنفسه عش ينام فيه على الشجرة، ويعمل مظلّة من النباتات عشان تحميه من المطر ده يا عزيزي حيوان بطيء جدًا أي إنسان يقدر بسهولة يسبقة أغلب الوقت الصامت ما بيعملش صوت شبه عايش في عزلة.
أبو حميد إنت بتتكلم عن إيه؟
يا عزيزي إحنا لسه في إنسان الغاب متقلقش لسه مطرقناش للحيوان الغاب.
هذا يا عزيزي، إنسان الغاب مبيعيش في مجموعات زي الشمبانزي يوم ما يحس إن فيه زحمة بيكون فيه في محيطة إتنين ثلاثة إنسان غاب، محيطة ده اللي هو كيلو متر مربع كمان لو تلاحظ إنسان الغاب كان أقل نوع متواجد في جيش القرود، ممكن يكون بسبب طبيعته المنعزلة، ويمكن يكون بسبب إنّ ده أكتر نوع مهدد بالإنقراض.
يا عزيزي ما فيش غير 70.000 فرد أورانجوتان في البرية بس، العقبة اللي قدام عشان أعدادهم تزيد هي إنّ الأنثى بتاعة الأورانجوتان اللي هو إنسان الغاب يعني، بتولد لما توصل ل 15 أو 16 سنة وبتولد يا عزيزي في المتوسط مرة كل تمان سنين النمو والتطور البطيء ده بيتوافق مع عمر طويل، لأن يا عزيزي ممكن يعيش لحد 60 سنة.
طلع معاش؟
خليني أكمل بقى.
الله، في صوتك المسرّع ده.
كونج يا عزيزي طالع في الفيلم حيوان هادي وطيب لائق على شخصيته الحقيقية.
إنما بقى الحكمة دي جيبنها له منين؟
عشان يشتغل في التدريس والطب والمحاماة، ويبان إن قدراته المعرفية كبيرة.
عارف يا عزيزي هناك نُكتة بتقول إنّ الأورانجوتان بيعرف يتكلم ويتعامل ويخلص مصالحه عادي بس مش عايز يقول لنا ليه؟
يجي الحضارة يدفع ضرايب.
في دراسة يا عزيزي جديدة لقيت إنّ لما الأورانجوتان إتعوّر في وشه راح على نبات إستوائي وعادةً النبات ده مش في منيو الأورانجوتان، فضل يا عزيزي يمضغ النبات لحد ما النبات بقى معجون وخد المعجون بصبعه ودهن الجروح، بعد يا عزيزي ثمان أيام بالظبط الجرح قفل وبعد شهر كان الجرح إتعافى تمامًا.
يا أبو حميد ده لو فتح عيادة في شارع بنك مصر في المنصورة هيكسب دهب.
بالفعل يا عزيزي لو فتح عيادة في القومية في الزقازيق. الممثلة اللي عملت دور الأورانجوتان في الفيلم قضت وقت طويل مع الأورانجوتان في حديقة الحيوان، وبتوصف إنهم بيقضوا وقتهم يراقبوا ويقيّموا الأشياء محددين في إختياراتهم مش بيعملوا حاجات من غير مبرّر.
عكس النوع الشرير في الفيلم المتمثل في كوبا البنوبو ممكن يختلط عليك إنّه نفس نوع سيزر شمبانزي ونفس الإختلاط ده حصل عند العلماء، لأنّه تقريبًا شبه الشمبانزي لكنه أصغر شوية ورجليه أطول، ولحد سنة 1929 كان العلماء بيعتبروه شمبانزي وكانوا مسميّنه الشمبانزي القزم لحد ما قدروا يميزوه كنوع مختلف بيتولد بلون بشر داكِن وشفاييف وردية وشعر مَفروق من النص. أما الشمبانزي فبيتوِلد وشه فاتح وكل ما يكبر يسمر. قائد الشمبانزي بيكون ذكر وبيتحالف مع باقي الذكور، لكن البنوبو كائنات أمّوميّة matriarchal مش مجتمع ذكوري روابط الإناث قوية عشان يقدروا يسيطروا على الذكور، صوت البنوبو رفيع زي صوت الزقزقة.
أما الشمبانزي فصوته صاخب عامل زي ما يكون بينبّع بيهوّهو.
البنوبو يا عزيزي بيعيش في الكونغو الديموقراطية بس هو عنده موقف مبيقعدش غير في الديموقراطية.
عدد البنوبو من 10 ل 20.000 في البرية ويقال إن هما إتسمّوا كده عشان صندوق إتشحن لألمانيا كان شايل جواه بنوبو، وكان مكتوب عليه إسم مدينة كونغولية اللي هي بولوبو بس فيه خطأ إملائي خلها بنوبو فها
is name تمثيل البنوبو في الفيلم كشرير ممكن حد يشوفه ظالم، الحقيقة يا عزيزي إن البنوبو شبهنا في حاجات كتير تقريبًا يا عزيزي بيشاركوا معانا في 99% من الحمض النووي.
يدخلوا الطب بتاعنا؟
بيحملوا ثمان شهور ولما الأنثى بتوِلد بيقعدوا جنبها يساعدوها زي الداية كده.
في 2021 العلماء وجدوا أنثى بنوبو تبنت أطفال.
طب وإيه المشكلة يا أبو حميد؟
ما عادي الناس بتبنى أطفال.
المميز في القصة دي إن هما كانوا أطفال من مجموعة تانية.
ولكن يا عزيزي في جانب تاني منعرفوش عن البنوبو البنوبو يا عزيزي على عكس الإنسان مشهورين إن هما بيمشوا أمورهم بالحب.
دي على عكس الإنسان يا أبو حميد أنا بمشي أموري بالحب.
يا حبيب.
البنوبو عشان يحلوا صراعاتهم بيلجأوا لحل واحد.
طب إيه المشكلة يا أبو حميد ما أنا بلجأ لحل واحد برضو.
يا حبيب.
أنا قصدي يا عزيزي إن هما عندهم حل واحد لكل صراعاتهم، الجنس.
إيه؟
طب ده يا أبو حميد يحل مشاكل الرجالة المتجوزين.
أي مشكلة يا عزيزي عندهم بتتحل بالجنس البنوبو هاند شيك، دول فعلًا promiscuous البنوبو مش بس بيشاركوا الأكل مع صحابهم ولكن كمان مع الغريب، وفيه كمان جانب تاني منعرفوش عنه في دراسة تتبعت ذكور البنوبو أكثر من 2000 ساعة لقيت الدراسة أكثر من 500 حالة عدوان زي إنهم بيطاردوا بعض أو بيعضوا بعض أو بيضربوا بعض بالشللِت، بينما بقى الشمبانزي اللي مشهور بعدوانيتة فبعد مراقبة أكثر من 7000 ساعة عملوا 654 عدوان بس. السبب في كون عدوانية البنوبو مش من صفاته المشهورة على عكس الشمبانزي المشهور عنه الإعتداء هو إنّ ذكور الشمبانزي بيعملوا تحالفات فالخناقة بتبقى تحالف ضد تحالف، إنما إناث البنوبو بتضمن إن الذكور ميتحالفوش بيفضلوا على رجالتها وبالتالي البنوبو ليس أقل عدوانية ولكنّه أقل خطورة، عشان كده كوبا لما تمكّن من أسلحة البشر إنقلب عليهم وبقى شرِس لحد ما تخلى عن أسلحتة وهزمه سيزر وهو مصاب.
كوبا البنوبو كان بينتقم لأنّه تعرّض للتعذيب وبقى عنده هوس بالإبادة الجماعية للبشر.
فكان يا عزيزي في الفيلم كان يقول human work human work في النهاية يا عزيزي إن كل القرود إتصالحوا ونسيوا، لكن الإنطباع عن البنوبو إنّه هو إنتقامي ممكن يبقى حقيقي.
خليني يا عزيزي آخدك لحديقة حيوان سان دييجو أنا عارف إنت بتحب تروح هناك كان يا عزيزي هناك بنوبو هاية إسمها لويس، كانت في الأول عايشة مع أختها وإبن أخوها بعد كده، لويس إنتقلت إلى محمية يابانية سنة 1992 ده طبيعي إنّ الأنثى تسيب مجموعاتها في البرية وتتجوز من مجموعة تانية لما تكبر، ولكن في 2019 بعد مرور حوالي 27 سنة كانت لويس وقتها عندها 46 سنة قدموا لها صورة أختها وجنبها بنوبو مشفتهوش قبل كده لاحظوا إنّ لويس ركزت على أختها وتجاهلت الصورة الغريبة، كذلك برضو لما عملوا نفس الحكاية مع صورة إبن أخوها ركّزت برضو على صورة إبن أخوها مركزتش على اللي متعرفوش. الدراسة دي يا عزيزي بتعمل حاجة في غاية الروعة بتوثق أطول ذاكرة إجتماعية غير بشرية على الإطلاق البنوبو البنوبو يا عزيزي بيفتكر إوعى تِقِزِّه. فطبيعي هنا إنّ كوبا يكون شايل من البشر والباقيين يكون نسيوا. النوع الأخير يا عزيزي وهو المفضل عندي عشان كده سِبته لك في الأخر هو الغوريلا.
زيبك الحارس الشخصي لسيزر.
ضِد قوي وشجاع وده ظهر في ذروة معركة الجسر لما سيزر تعرّض لهجوم بهليكوبتر فقام باك الغوريلا عدّى من خط النار بسرعة رهيبة، ومات وهو بيحاول يحمي سيزر ما حدش نفس بقوتة غير لوكا اللي كان برضو غوريلا. الغوريلات كانوا عضلات سيزر وحراس القرية، وفي السلسلة الأصلية كانوا مكلفين بالأعمال العسكرية وكانوا صيادين وأفراد شرطة. طب هل بقى الغوريلا مؤهل لهذة الدور؟
طبعًا آه أولًا كل اللي فاتوا كانوا مؤهلين واضح إن دي سردية الحلقة إن إحنا بنعمل الفيلم لايك الحاجة التانية إنّ ده أنثى واحد فيهم كلهم ده كده؟
ده يا عزيزي أول حيوان في الرئيسيات بياخد مكمّلات الغوريلا بالفعل هي أضخم الرئيسيات في الحجم. الغوريلا يا عزيزي بتتولد وزنها كيلو و800 جرام، بتفضل تكبر تكبر تكبر لحد ما وزنها يوصل ل 180 كيلو ده طبعًا للذكر، ده غالي يا عزيزي وزنه بيضيع في مية. ذكر الغوريلا بيبقى إسمه سيلفر باك بسبب بقعت شعر فضية على ظهره، النوع اللي كان في الفيلم ده إسمه الغوريلا الجبلية ودي مش بس من أقوى القرود العليا ولكنها واحدة من أقوى الحيوانات في المملكة كلها يعتبر يا عزيزي رابع أقوى حيوان في العالم بينافس يا عزيزي ناس جامدة جدًا: الخنفسة، خنفسة الروث بالأخص اللي بتشيل 1000 مرة وزنها يعني بمعاييرنا كأنّ إنسان شايل مومياء صغير وحدفوا. النوع التاني ال rhinoceros beetle دي يا عزيزي تقدر تشيل 850 مرة جسمها كإنك شايل عربية قطر والمركز التالت النمل قاطع الورق 50 ضعف وزنة كإنك شايل فرس نهر صغير، المركز الرابع الغوريلا اللي تقدر تشيل عشر أضعاف وزنها زي في الجيم كده يا عزيزي. أحد التقديرات لقيت إنّ ذكر الغوريلا لو وزنة وصل ل 195 كيلو وإتدرب كويس فيقدر يعمل تمرين بنش بإتنين طن، إنت متخيل شكل الدامبل؟
معظم يا عزيزي وزن الغوريلا بيكون عضلات خالصة كتلة عضلية جبّارة تقدر تخليها تقتلع شجرة من جذورها، أو تسحق جمجمة بشرية بإيديها. خد بالك يا عزيزي إنّ الخطورة ليست بالضرورة في دراعات الغوريلا، الغوريلا عندها عضة أقوى من عضة الأسد كمان أقوى من الضبع والذئاب والدب القطبي.
يا أبو حميد دول فعلًا لازم يبقوا في مقدمة المعارك.
وبقى يا عزيزي وأنا أظن أنا عارف ليه؟
إنّ الغوريلا واحدة من أكثر الرئيسيات المسالمة.
ليه؟
برضو يا عزيزي فكر فيها مين هيستفز ده؟
الغوريلات بتكره أصلًا الخناق أخرهم يفردوا صدرهم ويخبّطوا عليه كنوع من التهديد.
وياما وأنا بسمع الصوت في الفيديو بنهار بس برضو، المعارك بين الغوريلات وبعضها فيه زعل حد كده كده هيموت أو الإتنين هيصابوا إصابات خطيرة، فبالتالي بيحاولوا إن هما قدر المستطاع يتفادوا المعارك، كمان يا عزيزي الغوريلا عندها مشاعر بتعبّر عنها بيضربوا صدرهم لما يغيروا، بيضحكوا بصوت عالي لما يلعبوا، بياخدوا بالهم من بعض، بيصرخوا لما يحسوا بالخطر. قوة الغوريلا الهائلة هدفها الدفاع عن المجموعة بتطلع على الشجر عشان تجيب أكل.
عارف إيه يا عزيزي with great power comes great responsibilities الغوريلا كمان تقريبًا vegitarian مبيأكلوش حيوانات غير شوية حشرات نمل قواقع ديدان.
ده يا عزيزي البروتين ده مصدر البروتين بتاعهم.
أحيانًا كمان في الفيلم الغوريلات كانوا بيقفوا على رجليهم لكن في الحقيقة، الغوريلات بتمشي knuckle walking على مفاصل صوابعها زي طرزان ديزني كده مبيمشوش على بطن إيده زي إنسان الغاب لأ بتمشي على المفاصل اللي بتربط كف الإيد بالذراع دي يا عزيزي إسمها ال knuckle walking ولكنهم يقدروا يمشوا منتصبين لو كانوا شايلين أكل والمسافات قصيرة أو أحيانًا في المواقف الدفاعية عشان جسمهم يبان أكبر، وجود الغوريلات في المستعمرة كان ليه سبب كبير في إستقرارها ولاء لوكا والغوريلات التانيين لسيزر بالرغم من فرق القوة اللي بينهم وبينه هما بسهولة يقدروا يهزموه جسديًا لكنهم مخلصين ليه، وده اللي منع باقي المستعمرة إن هما ينقلبوا عليه ورغم إن هما بقوا أكثر ذكاءً إلا إنهم إستمروا في إتباع الهيكل الإجتماعي القديم.
طب ما شاء الله يا أبو حميد دي لفة رائعة في حديقة الحيوانات، والفيلم يبدوا إنّه هو رائع جدًا إنت حرقتة لنا frame by frame وواضح إن القرود دي مخلوقات معقدة وشخصيات متنوعة تمام زي البنادمين كده أهو.
أبو حميد بس أرجوك طمني هل فيه فرصة إن القرود ينقلبوا على البشر؟
لأني قلقان أوي على مكانتي.
مكانتك إيه يا عزيزي بس مكانتك يا عزيزي متخلنيش تتكلم لأ معلش يا عزيزي أنت مكانتك كويسة، ممكن تطمني بقى؟
خليني يا عزيزي أقولك إنّ الوقت اللي إحنا هننقرض فيه غالبًا هتكون القرود إنقرضت قبلينا بكتير فيا عزيزي متخافش على نفسك، غالبًا يا عزيزي اللي هيبقى من بعدينا كإنسانية هو غالبًا كائن بسيط زي البكتيريا مش بالضرورة كائن ذكي أو أقرب كائن لينا في الذكاء فإطمن يا عزيزي على مكانتك، ربما يا عزيزي في النهاية اللي متعرفوش إن قصة بيير بول كوكب القِرَدة اللي إتكلمنا عنها في الأول وخرج منها كل الأفلام والسلاسل اللي نعرفها بيير بول مكبهاش النوع ده من الخيال بسبب حُبه للقرود ولا حتى بسبب الفوبيا منها، وإنما كتبها بسبب ذكرياته كجاسوس فرنسي في الشرق الأقصى في وقت الحرب العالمية التانية، جاسوس بيشتغل مع المقاومة الفرنسية ويتعرّض للخيانة من فرنسيين تابعين لحكومة فيشي الحكومة الموالية للنازيين واللي هيروحوا يسلموه لمعسكرات الأسر اليابانية، خلال الأسر هيشوف أهوال قسوة وتعذيب وإهانة وهيكون مجبر هو وباقي الأسرى التانيين إن هما يبنوا طريق إمداد ياباني إسمه death railway ده طريق بين بورما وتايلند بيير كتب القصة دي عشان يقول إن كل البشر وارد وممكن في لحظة يتقلبوا وحوش يخونوا بعض ويستعبدوا بعض.
عارف إنها يا عزيزي الحدوتة بتتكلم عن ظلم الإنسان للإنسان القرود هنا مستدعاة عشان هي أكتر حيوانات شبهنا لو تخيلت إنسان بيتحول لوحش فغالبًا هتتخيل إنسان بيتحول لقرد، القرود هنا مش مجرد وش شبه وشّنا ده كان قادر يحوّل قصة حرب مأساوية لحدوتة خيال علمي مثيرة. في النهاية القرود في حقيقتها مش بتخوفنا وإنما فيه مساحة تشابه بينا وبينها بتخلينا نشوف فيها مخاوفنا من نفسينا لو إتحولنا لوحوش أو حيوانات غير عاقلة، برية بتعكس إحساسنا بالتقصير إننا مبنعملش اللي يخلينا نحس إننا نستحق إننا نبقى سِادة هذة الكوكب بالعكس بندمره، عشان كده بنخترع عقابنا قبل ما نشوفه بعنينا سواء في صورة روبوت شبهنا لكنّه ضدنا، أو قرود بتقود ثورة للقضاء علينا.
إحنا يا عزيزي لو سألناهم مكناش هنتخيل الناس لو كانوا قُشُر هيدوسوا علينا خلّي عندك ظن حسن بالقرد، القرود يا عزيزي عايزين يعيشوا حياة في حالهم ملهمش يد في كل أفكارنا عنهم دي، نفس اللي قاله سيزر لما وقف قدام البشر ape home human home كل إنسان يلزَم بيته وكل قرد يلزَم شجرته، وكل بُرص يلزَم حيطته وكل صُرصار يلزَم بلاعته كلنا نبعد بعيد عن بعض، ونسيب بعض بقى بس كده.
خليني يا عزيزي أخيرًا منساش أقولك الحلقات اللي فاتت، والحلقة الجاية، متنساش تبص على مصادرنا على يوتيوب وتشترك في القناة.
ثانية واحدة يا عزيزي أشوف مين على الباب؟
يا لهوي، خير يا أبو حميد غوريلا ولا إيه؟
لا بنوبو كان عنده مشكلة معايا وعايز يصالحني.
