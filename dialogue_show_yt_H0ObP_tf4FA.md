**المتحدثة الأولى:**
الرجال يمتنعون، شكلنا هنزعل الجنس الخشن مننا. دايمًا في الأساطير كده كنا نسمع عن جزيرة مثالية تحكمها النساء. تتخيلوا إن الأسطورة تتحقق وعندنا هنا في مصر قرية بترفع شعار ممنوع دخول الرجال، أول قرية آمنة للنساء فقط في مصر. ورغم إن أغلب المترددات على القرية متزوجات، وهدفهم أصلًا من وجودهم في القرية دعم أسرهم ومساعدة أزواجهم، يعني ما عندهمش حاجة ضد أبناء آدم لكن وجودهم في المساحة الآمنة دي بيدعمهم بأشكال مختلفة، دعم إنساني ومعنوي من ناحية ودعم مادي بتعليمهم صناعات مختلفة، منها إيه؟ غزل الشبك، إعادة التدوير، الخرز، المنتجات البيئية علشان يقدروا يواجهوا صعوبات الحياة ويكونوا مصدر دخل يساعدهم ويساعد أسرهم. وجود القرية الصديقة للنساء كانت عامل فارق جدًا في حياتهم وحياة أسرهم كمان، فرق إيجابي لمسوه وحسوا بيه بشكل كبير جدًا. تجربة محتاجينها تتكرر بكل إيجابياتها حتى يعني لو زعلوا مننا الإخوة الرجالة، ما تواخذة يعني يا جماعة.

**المتحدثة الثانية:**
احنا قدام حكاية ملفتة جدًا للنظر، مبدعة جدًا آآ أنا يعني برشحها تكون آآ موضوع مسلسل آآ من المسلسلات اللي بتبين عظمة البلد دي. أستاذة منى عبد الله وأستاذة منى وصفي. طيب الستات دول جايين من بلد اسمها البلد الآمنة في محافظة دمياط، صح؟ هي أصلها اسمها إيه؟

**المتحدثة الثالثة:**
عزبة البرج

**المتحدثة الثانية:**
إيه؟

**المتحدثة الثالثة:**
عزبة البرج.

**المتحدثة الثانية:**
عزبة البرج برضه اسم سينمائي يعني. طيب ليه اسمها البلد الآمنة؟ احكوا لنا الحكاية.

**المتحدثة الثالثة:**
آآ مشروع مدن آمنة أو سموه المدينة الصديقة للنساء، هو مشروع أممي عملته هيئة الأمم المتحدة للمرأة آآ على مستوى العالم يعني. آآ كانت تجربة ناجحة في الجيزة لما كانت الدكتورة منال عوض آآ محافظ دمياط السابق كانت نائب لمحافظ الجيزة، المشروع ده يعني بيتعمل عشان يطور الأماكن العشوائية ويخليها تخدم الست وتمكن المرأة، يبقى مكان زي ملاذ آمن تمارس فيه المرأة أنشطة بعيد عن الرجال. لما الدكتورة منال عوض بقت محافظ دمياط حبت تكرر التجربة بما إنها نجحت في الجيزة، آآ طورت مكان عشوائي في إمبابة وخلتة يخدم السيدات هناك. فدورت على مكان آآ يعني الستات تكون محتاجة له فما لقيتش غير مدينة عزبة البرج لإن فيها أكبر أسطول بحري في مصر، عندنا ثلثي أسطول الصيد. الرجالة بتشتغل في البحر بتطلع إيطاليا وبتطلع اليونان، تقعد بالشهور والست قاعدة في البيت شايلة الدنيا ما فيش عندها متنفس تخرج فيه تمارس نشاط وعندها وقت فراغ كبير جدًا. فرشحت المكان ده ضمن أماكن اختاره UN Women، تعاون طبعًا مع المحافظة والمجلس القومي للمرأة إن يفتحوا مجال مكان زي ده. آآ المكان يعني عبارة عن كيدز آريا، آآ أماكن مخصصة للسيدات منطقة خضرا بيطل على نهر النيل فكان أكبر مكان داعم للسيدات إن هي تنتج ويعني تخلي وقت فراغها ده آآ مكان أو يعني استثمار، زي ما بيقولوا كده استثمار في البشر استثمار في السيدات وقت ما زوجهم آآ في البحر. وكانت دي النتيجة يعني احنا

**المتحدثة الثانية:**
آه الشكل لذيذ قوي، أنتوا متخيلين بلد كلها صيادين، الصيادين بيخرجوا آآ يعني طبيعة الموضوع وطبيعة النساء والرجالة في البلد وبعدين يروحوا في رحلات طويلة فالسيدات بتشتغل وممنوع الرجالة تخش.

**المتحدثة الرابعة:**
آه ممنوع دخول الرجال في المدينة.

**المتحدثة الثانية:**
في المدينة عشان تشتغلوا براحتكوا وتنتجوا براحتكوا، نموذج بقى

**المتحدثة الرابعة:**
نموذج من من مجموعة كبيرة جدًا من النماذج اللي اتخرجت من هذا المكان، كانوا ستات بيوت عندهم طبعًا مشاكل زي أي مشاكل، المكان ده أثر فيهم يعتبر غير حياة السيدات تمامًا، إنفتاح ووعي بقوا عندهم مشروعات صغيرة. بدأ منهم ناس تفوز بمسابقات كبيرة، آآ دخلنا فكر بقى آآ يعني ومصر بتستضيف قمة المناخ COP27، بدأنا نشتغل على فكرة إعادة التدوير ولقينا نتايج هايلة من الستات. بدأوا يفكروا بدأوا يدخلوا مسابقات بقى، هي هتحكي لك فازت إيه؟

**المتحدثة الخامسة:**
في البداية لما جات آآ قمة المناخ آآ 2022 احنا جينا ندور في عزبة البرج وكم أا مدينة تضم أسطول الصيد هي وقرية الشيخ ضرغام قرية آآ اسمها كفر حميدو، دول ثلاث مناطق دول اللي بيدعموا أسطول الصيد في في دمياط. آآ فازاي احنا ما لناش هوية بصرية؟ ازاي احنا ما أما بنروح محافظات تانية بنلاقي اللي يدل على الهوية البصرية بتاعتهم، فلازم نطلع ده من عندنا. فحبينا إن احنا ندير مخلفات اللي بتطلع من السفن، آآ فوقتها أنا عملت إعادة تدوير من شبك الصيد. آآ ازاي هو أنا أستغله آآ لإن دوت طبعًا بيسبب كارثة بيئية هو هو بيتعمل من حاجات بلاستيكية فيا إما هما بيرموه يا إما بيحرقوه، فاحنا حبينا نطلع آآ نعمل إعادة تدوير.

**المتحدثة الثانية:**
استني كلام الصيادين دلوقتي بيشتغلوا بشبك الصيد.

**المتحدثة الخامسة:**
أيوة.

**المتحدثة الثانية:**
آآ إمتى بيبقى غير صالح للاستخدام؟

**المتحدثة الخامسة:**
بيجي عليه وقت معين لما خلاص هو بيتقطع منهم، بياخد مدة كبيرة عمال بيجي فهما بيدئوا يجددوا في في العدد بتاعتهم يعني، ف أنا بحكم

**المتحدثة الثانية:**
فكانوا بيرموه؟

**المتحدثة الخامسة:**
آه بحكم إن زوجي صياد أنا قعدت أشوف يعني أنا أصلًا مهمتي آآ في الخياطة والملابس بس بعشق حاجة اسمها إعادة التدوير، مشروعي قائم على إعادة تدوير بقايا الأقمشة. فأي بقى بقايا أقمشة أي حاجة لازم دي بطلعها منتج، بعمل منها فن. فبدأ يلفت نظري شبك الصيد طب هو أنا ليه ما أستغلوش؟ فنفذت أول كوشن من شبك الصيد ده كان آآ كان في المبادرة، وعملت شنط من شبك الصيد كل محتوياتها بالإكسسواريز بال كلها أحبال بقى وفِل وكده، يعني ما شاء الله دي خدتها مصممة أزياء شهيرة واحنا بنستهدف ناس مش في عزبة البرج، ناس اللي بيقدروا الكلام ده لإن احنا بالنسبة لنا في عزبة البرج الحاجات دي عادي. أنا أما أشوف شبك صيد

**المتحدثة الثانية:**
آه

**المتحدثة الخامسة:**
وأنتي عاملة شنطة من شبك الصيد، إنما أنا استهدفت حد بيقدر القيمة دي، الحمد لله قدرنا ننجح في المبادرة. خرجنا معارض، روحنا الميناء الغردقة السياحة عملنا معرض بالمنتجات دي آآ السيّاح طبعًا أخذوها، آآ منتجاتي سافرت اليونان، سافرت أمريكا آآ الحمد لله بدأت أثبت نفسي آآ إلى جانب الدورات التدريبية اللي احنا بناخدها في المدينة، دي بتفيدنا في مشروعاتنا يعني أنا جهاز تنمية المشروعات عندنا في آآ في محافظة دمياط بيدعم تمكين المرأة. فبدأ يعمل لنا دورات ريادة أعمال، ازاي إن أنا أقدر أدير مشروعي من الصفر. بالفعل عملت أول بيزنس بلان تبعه آآ في في التدريب ريادة الأعمال، وحطيت خطة لمشروعي، هو مصنع قائم على إعادة تدوير بقايا أقمشة المصانع ومخلفات السفن. وبدأت أشتغل فعلًا والحمد لله يعني مشروعي دخلت بيه المبادرة الوطنية للمشروعات الصغيرة الخضراء 2022، أخذت آآ مشروعات المتعلقة التنموية المتعلقة بالمرأة، أخذت المركز الثاني. آآ ودايرة الابتكار الأخضر تبع وزارة البترول، أخذت المركز الثاني على الجمهورية، آآ حاليًا المشروع آآ بدأت في التراخيص وال تبع تبع جهاز تنمية المشروعات، آآ بدأت في الإجراءات وهيتنفذ لإن أنا كمان بدرب إعادة التدوير في المدينة فطلع من تحت يعني متدربات، هما جاهزين للشغل إن هما يطلعوا منتجات بنعمل ريسايكل كمان للبقايا الأقمشة المصانع اللي بتترمي.

**المتحدثة الثانية:**
أنتي شايفة إن حكاية الريسايكل دي حاجة شغالة منى ومنى في في مصر ولا لسه آآ مش وقتها؟

**المتحدثة الثالثة:**
مكنش حد الأول يعرف يعني إيه إعادة التدوير وكانت يعني آآ لقيت صعوبة إن أنا أقنع الناس بإعادة التدوير.

**المتحدثة الثانية:**
طب استني بقى، أنا لسه جاية من برة.

**المتحدثة الثالثة:**
اتفضلي.

**المتحدثة الثانية:**
بقى في قطاعات في المحلات الكبيرة آآ إعادة تدوير، يعني ده اسمه قسم أو جناح إعادة التدوير. فتخشي تلاقي منتجات كتيرة، لو ما كنش كاتب إعادة التدوير كنتي هتشترينها عادي جدًا. بس هو الأمانة بتاعة البيع إنه يقول لك إن ده كمان نشاط اسمه إعادة التدوير، الستات غالبًا هما اللي عملوا منه هذا الحاجات. اللي أنتوا بتعملوه كمان في البلاد العالمية السياحية التي تقع على البحر، كل اللي أنتوا بتعملوه ده بيعملوه وبيبقى عليه إقبال شديد جدًا من السيّاح. زي ما أنتِ بتقولي وحضرتك برضه منى ومنى أنه أنا كست جاية من من دمياط وزوجة صياد عادي يعني شايفة الوضع مش عارف إيه، وشايفة العيال ساعات يلموا الوضع مش عارفين هيعملوا بيه إيه. لكن العالم برة بيقدروا والبلد اللي ماشية على بحر بيقدروا جدًا وبيشتروا الحاجات دي، فده اتجاه رائع. حاجي للحاجات دي كمان شوية، بس منى عايزة تضيفي إيه عليها؟

**المتحدثة الثالثة:**
إن احنا بدأنا ننشر فكر إعادة التدوير عن طريق ندوات توعوية بنعملها في المجلس القومي للمرأة ووحدة تكافؤ الفرص في المحافظة اللي قائمة على كل الأنشطة اللي بتتم في المدينة. لإن اليو إن لما خلصوا المشروع سلموه للمحافظة وخلاص شكرًا، عملوا المكان كله منحة منحة للمحافظة. بدأ بعد كده اللي يشتغل على الأنشطة دي هي وحدة تكافؤ الفرص في المحافظة والمجلس القومي للمرأة، مش بس شغالين على الورش بقى إعادة التدوير والمكرمية وال والخيّاطة والتفصيل ده، احنا كمان شغالين على الجانب التوعوي. بحيث إن احنا ننشر الفكر التوعوي عن طريق الندوات، لما اتفتح لنا آفاق تسويقية محافظة فتحتها معارض بالمجان في رأس البر، بدأ الناس تيجي من محافظات أخرى وبدأنا نعرض المنتجات دي لاقت إعجاب الجميع، بدأنا نشوف إن إن فعلًا إعادة التدوير بدأ الفكر ده ينتشر خاصةً يعني احنا بنحصد مؤتمر المناخ اللي اتعقد في شرم الشيخ، بدأ الفكر ده ينتشر بشكل كبير لإن كل المنظمات دلوقتي سواء الدولية أو منظمات المجتمع المدني بالتعاون مع أجهزة الدولة كلها بتنشر فكر الريسايكل وفكر إن احنا نحافظ على البيئة ونشتغل على الخامات البيئة الثقافية لكل محافظة.

**المتحدثة الثانية:**
مشروع ده صديق البيئة يعني، في مشروعات كتيرة اسمها صديقة البيئة إن هو بيشتغل، أنا مش عايزة أضيع الوقت في الكلام قد ما نستعرض الحاجة. بس أنا عايزة أسأل سؤال ال النوع ده من العقّاد الحجر ده منين؟ أهو اللي عقدين اللي بينكم وده مثلًا يعني، الحجارة دي منين؟

**المتحدثة الثالثة:**
آآ ده يعني منتجات واحدة معنا اسمها ندى بتدرب السيدات على الإكسسوارات.

**المتحدثة الثانية:**
أيوة.

**المتحدثة الثالثة:**
هي مركزة أكتر إن هي تشتغل على العقيق والحاجات بقى اللي بتجيب طاقة إيجابية، ودي برضه من البيئة مستخرجة من البيئة.

**المتحدثة الثانية:**
آه برضه عايزة أقول لك إن ده مثلًا في البرازيل مثلًا آآ حكاية إن هما إن احنا عندنا هذا النوع من الحجارة عندهم حاجة كبيرة جدًا، فتلاقي بقى المحلات بقى تقول لك Semi precious stones اللي هي أنصاف ذات يعني القيمة والحجارة اللي هي من النوع ده، ويبيعوا منها وساعات يبيعوها خام وساعات يبيعوها خام متعالج شوية بس حتة على بعضها، فبرضه دي حاجة الأجانب بيعشقوها.

**المتحدثة الثالثة:**
احنا بعنا الحاجات دي بالفعل الأجانب كانوا جايين احنا عندنا طبعًا ميناء دمياط، انفتاح على العالم كله. فكان جاي حد يعني في مشروع في الميناء وحب إن هو يزور المدينة ويتفرج، ركز جدًا مع ده بس.

**المتحدثة الثانية:**
أيوة ما أنا بقول كل القطع اللي اشتراها، سافر بيها برة وأخد قطع مكرمية. جيه الزيارة التانية قال هناك انبهروا، جيه أخذ كمية وطلب أوردر ما شاء الله عليه.

**المتحدثة الثالثة:**
بقول لك آه.

**المتحدثة الثانية:**
طيب أوكي، شكرًا جزيلًا. طيب احكي لي بقى، ناخد حاجة حاجة، أنتِ دلوقتي أدي الشبك أنتِ مستعملة الشبك والوضع في أجندة وات إفر مذكرات مش عارفة إيه بتاع. الشنطة

**المتحدثة الرابعة:**
أيوة.

**المتحدثة الخامسة:**
بقايا الأقمشة.

**المتحدثة الرابعة:**
دي من بقايا الأقمشة وده مكية معها الصدف.

**المتحدثة الثالثة:**
احنا كمان عندنا إيه بقى؟ موبيليا وتنجيد، البقايا بتطلع من التنجيد بتاع القماش، الموبليا بنعمل بيها

**المتحدثة الرابعة:**
الشنة دي دي طالعة من بقايا المنجد.

**المتحدثة الثالثة:**
دي إيه؟ أيوة دي دي طالعة من بقايا المنجد يعني الحاجات آه تنجيد الأنتريه والكلام ده، فأنا باخد الأصاصيص دي بجمعها وعملتها شنطة. دي طلعت بيها في دايرة للابتكار الأخضر.

**المتحدثة الثانية:**
حلوة جدًا. طيب دي إيه؟

**المتحدثة الثالثة:**
دي من الخرز، دي شغل برضه مدربة معنا، دي رانيا آه دي مدربة بقت دلوقتي بتدرب ومعها فريق عمل بيشتغلوا على ده، ده طبعًا طالع تريند بقى الحاجات السواريات، بتطلب منها جدًا. كمان غير المعارض هما احنا عملنا بروتوكول مع وزارة الاتصالات، برنامج اسمه قدوتك بيعلموا الستات ازاي تسوق يعني التسويق التكنولوجي يعني. بنستخدم يعني بنستخدم الـ AI كمان في إن احنا بنطلع تصميماتنا دي معمول بالـ AI يعني.

**المتحدثة الثانية:**
برضه أنتوا أنتوا برضه بتشتغلوا بالـ AI عندكوا روچ دي زي اللي كان عندي.

**المتحدثة الخامسة:**
دي مجموعة حلقان من بقايا الأقمشة بواقي الجينز، الشبك الصيد دخلته في في الحلقان وكمان أنا بعيد تدوير الجلود يعني، البورتفيه ده من الجلود.

**المتحدثة الثانية:**
طيب عايزة توريني إيه؟

**المتحدثة الخامسة:**
ده ده من ورش الألمونيا اللي هو بيعملوا التنازل الإيطالي، بجيب منهم بواقي الجلود وبعملها البورتفيه دي.

**المتحدثة الثانية:**
حلو قوي. إيه تاني؟ الشنطة دي من شبك الصيد؟

**المتحدثة الخامسة:**
ده ده دي تاني واحدة.

**المتحدثة الثانية:**
آه آه الباقي

**المتحدثة الخامسة:**
ده من جهة بقايا الأقمشة.

**المتحدثة الثانية:**
آه دي جميلة جدًا. حلو قوي.

**المتحدثة الثالثة:**
كمان إبرة النفاش دي بقى الحاجات اللي هي معمولة دي

**المتحدثة الثانية:**
ده كيس عادي ده ولا جواه إيه حاجة؟

**المتحدثة الثالثة:**
آه كيس من البقايا.

**المتحدثة الرابعة:**
من بقايا الأقمشة.

**المتحدثة الثانية:**
ده صدف على على أصله، وكمان احنا عملنا مبادرات حضرتك، احنا بنجمع الجينز الناس بتتبرع لنا به، بنعمل بيه مبادرات خيرية في أيام المدارس ده احنا بننتجه شنط مدارس، بتتعمل ب أ يعني بأجور رمزية يعني حاجات بسيطة. بنلم الطرح آآ والإسكارفات بنعمل منها ملابس للأطفال في في العيد الأضحى والعيد الصغير، وبرضه المعارض دية يعني الحمد لله نجحت نجاح كبير جدًا.

**المتحدثة الثانية:**
الحمد لله، الهلب ده يبقى إيه؟

**المتحدثة الثالثة:**
الهلب ده بع طبعًا من الحاجات بتاعة المراكب.

**المتحدثة الثانية:**
آه

**المتحدثة الثالثة:**
فاحنا عيد تدويره وعملناه شكل جمالي بيعبر عن الهوية الثقافية لنا احنا صيادين.

**المتحدثة الثانية:**
تمام، الشمع

**المتحدثة الثالثة:**
آه دي برضه مشروع شيماء يعني بتعلم الشمع العطري يعني، لما بيستخدم بيطلع عطر بيبقى شكله حلو في البيت وصديق للبيئة برضه لإن مستخدمة فيه خامات بسيطة.

**المتحدثة الرابعة:**
احنا مركزين في مشروعاتنا كلها دلوقتي إن هي تبقى بتساعد على الاستدامة وصديقة للبيئة.

**المتحدثة الثالثة:**
كمان القطعة دي آآ النفاش دي إبرة النفاش دي كانت بتاعة جداتنا زمان، إبرة كده آآ دخلناها بقى في الموبليا يعني احنا عملنا زي تعاون مع المعارض بتاع الموبليا ورش التنجيد إن احنا نعملها كوشن، يعني كوشن زي اللي هناك ده آآ تعاونا مع الصالونات وبيتعمل ديزاين بلون الصالون، كمان جدارية على الحيطة بلونه يتباع يبقى هاند ميد داخل مع الموبليا، فعملنا تشبيك حلو. والمرايات الصغننة والقواقع وكده

**المتحدثة الرابعة:**
الترابيزة دي معمولة من إيه؟

**المتحدثة الثالثة:**
لأ مش الترابيزة ال بوكس ده حضرتك

**المتحدثة الثانية:**
بس هي الترابيزة باين إن أنتوا عاملينها برضه ولا إيه؟ مش أنتوا؟

**المتحدثة الثالثة:**
لأ لأ.

**المتحدثة الرابعة:**
البوكس ده معاد تدويره وكل حاجة حتى عبوة التغليف معاد تدويرها. يعني هي كانت علبة وأنا غلفتها بورق الكرافت ولزقت عليها اللوجو. الكوشن ده أنا مطرزة مركب وكأنه رامي الشبك بتاع الصيد.

**المتحدثة الثانية:**
زي ديكوريشن.

**المتحدثة الرابعة:**
ديكوريشن بتدي

**المتحدثة الثانية:**
ده شعار محافظة دمياط.

**المتحدثة الرابعة:**
صح يعني شوية.

**المتحدثة الثانية:**
ده عبارة عن مركب رامي شبك الصيد بتاعه. ودي

**المتحدثة الرابعة:**
دي بقى دي بتنور على فكرة.

**المتحدثة الثانية:**
يا سلام، فيها واحدة؟

**المتحدثة الرابعة:**
فيها وحدة.

**المتحدثة الثانية:**
يعني الوحدة في الغطا من جوة كده وبتشغليها بتديكي إضاءة.

**المتحدثة الرابعة:**
دي في قلبها ملح بحري أنا حطيت عليه ألوان وبعدين رشيته شوية مية بالبخاخة كده لما نشف وحطيته حطيت أصداف، وعيد تدويرها هي دي كانت إزازة مية مش بتستخدم يعني خلاص، عيد تدويرها بالشبك والخيش وحطيت اللولي ده بس لما بتنور بيبقى شكلها جميل جدًا.

**المتحدثة الثانية:**
حلو قوي، والملح طبعًا ريحة البحر واليود.

**المتحدثة الرابعة:**
وفي نوت بوك كمان عند حضرتك.

**المتحدثة الثانية:**
يا حلاوة، استني. آه إيه ده؟

**المتحدثة الرابعة:**
ده نوت بوك.

**المتحدثة الثانية:**
ده حلو قوي.

**المتحدثة الرابعة:**
ده أنا غلفته أيوة، وحطيت الأصداف وحطيت عليه الشبك.

**المتحدثة الثانية:**
يا حلولي، بصوا جميلة قوي. استني في حاجة تاني.

**المتحدثة الرابعة:**
أيوة. في ديكوريشن كده ممكن يتحط في المطبخ في أي حتة هو عبارة برضه عن ملح بحري

**المتحدثة الثانية:**
أيوة

**المتحدثة الرابعة:**
وأصداف وقفلاه بقى وحطّت دي بتتحط كشكل ديكوري وبعدين الملح البحري بيمنع الطاقة السلبية.

**المتحدثة الثانية:**
الحاجات دي بتجيب طاقة إيجابية كلها طبعًا، ملح طالع من البحر.

**المتحدثة الرابعة:**
بيمنع الطاقة السلبية، فممكن يتحط في على الكوميدينو ممكن يتحط في أي حتة.

**المتحدثة الثانية:**
أنتِ عارفة مصانع الملح البحري ده عاملة إيه برة؟

**المتحدثة الرابعة:**
احنا عندنا ملاحات وبيطلعوا منها الملح، حاجات كتير

**المتحدثة الثانية:**
حاجات كتيرة جدًا ويعني عايزة أجيب لكم الحاجات اللي جات لي، هقول لك منين من البحر الأسود ومن في عمان مش في الأردن، البحر الميت. وحتة كمان بيعملوا بيها منتجات.

**المتحدثة الرابعة:**
ده البحر المتوسط.

**المتحدثة الثانية:**
طبعًا أنتِ بحر متوسط.

**المتحدثة الرابعة:**
عايزة أقول لحضرتك احنا دلوقتي

**المتحدثة الثالثة:**
أيوة احنا دلوقتي لما بنمشي على الشط بندور كده على الأصداف وعلى أي حاجة البحر طاردها، احنا بنوطي نجيبها عادي بنستخدمها.

**المتحدثة الثانية:**
طبعًا. عايزة أقول كمان إن احنا كمان مش ناسيين ذوي الهمم، احنا عاملين لهم يوم بيطلعوا فيه منتجات. عندنا يعني مدربة هي أخصائية تربية خاصة، متطوعة يوم في الأسبوع بتديهم تنمية مهارات مهنية، بيطلعوا منتجات زي دي وبيبقوا فرحانين. بقوا دلوقتي ماشيين معاهم يلموا القواقع من على الأرض عشان يطلعوا بيها منتج.

**المتحدثة الخامسة:**
طبعًا.

**المتحدثة الثانية:**
أنا هخلي حفيتي تلم لكوا ده طول النهار سرحة بتلم في أي حتة. حلو قوي قوي.

**المتحدثة الخامسة:**
ما فيش حاجة عندنا بتترمي.

**المتحدثة الرابعة:**
لأ أنا بالنسبة لي ما فيش أي حاجة بتترمي، دي بعتبرها كنز وأقدر إن أنا أطلع منتج، الحمد لله فكرة إعادة التدوير بدأ ينتشر عندي. ليه؟ لإن أنا إديت ورش بالمجان عشان أوصل لهم الثقافة دي وازاي هما يستغلوا الحاجات المركونة عندهم في البيت، الهدوم بقى القماشة والحاجات اللي فوقيها.

**المتحدثة الثانية:**
أيوة طبعًا. على فكرة نشاط كويس قوي بدل ما أنتوا بتاخدوا فانيلات العيال تعملوها فوط للمطبخ، إعادة التدوير.

**المتحدثة الرابعة:**
عايزة أقول لحضرتك في واحدة فعلًا جابت لي فانيلات ولادها صغيرة، هي عايزة تحتفظ بيهم أنا عملت لحاف أطفال بفنيلات ولادها، والبناطيل الجينز أنا عملتهم زي زي توب قماش كده بطريقة معينة، هي هتنجد عليه الأنتريه بتاعها هيتحط في غرفة الأولاد.

**المتحدثة الثانية:**
أنا سعيدة بيكوا جدًا جدًا.

**المتحدثة الرابعة:**
وأنا سعيدة أكتر إن أنا مع حضرتك النهاردة.

**المتحدثة الثانية:**
والله العظيم سعيدة بيكوا جدًا.

**المتحدثة الرابعة:**
ده نموذج واحد من مئات النماذج ستات

**المتحدثة الثانية:**
بقول لهم أنا نفسي أطلع مع صاحبة السعادة.

**المتحدثة الرابعة:**
أدي الصيادين المصريين ومراتاتهم، شايفين العظمة بتاعتنا؟

**المتحدثة الثالثة:**
هما بيبلغوا سلامهم كلهم لحضرتك والله.

**المتحدثة الثانية:**
ويسلموا لي عليهم كلهم وعلى جوزك وعلى كل واحد دعم مراته وآمن بالفكرة وسافر وهو مطمن.

**المتحدثة الثالثة:**
المرة الجاية تجي لنا العزبة ونوريكي قد إيه العزبة حلوة.

**المتحدثة الثانية:**
أنتوا قريبين قد إيه من رأس البر؟

**المتحدثة الثالثة:**
احنا بينا وبينها ما بتاخدش ثلاث دقايق.

**المتحدثة الثانية:**
بالزمة؟

**المتحدثة الثالثة:**
الشيخ ضرغام قريتي بيني وبين الجربي ثلاث دقايق.

**المتحدثة الثانية:**
الصيف الجاي أنا جاية لكم، أنا منوّية رأس البر السنة الجاية عشان أشوفها بس من طفولتي ما رحتهاش.

**المتحدثة الثالثة:**
احنا فينيسيا، احنا البيوت عندنا متلونة فعلًا يعني أنا قرية الشيخ ضرغام دي ركبي كده المعدّية تشوفي البيوت وهي متلونة كده على ضفاف، تقعدي في الكافيتريات اللي في الجربي وشايفة المنظر خيالي.

**المتحدثة الثانية:**
ولما يا جماعة في التقرير بينوا لنا الحاجات دي عشان أنا فعلًا رايحة لهم الصيف الجاي.

**المتحدثة الثالثة:**
بشرط حضرتك تيجي تشرفينا.

**المتحدثة الرابعة:**
مبادرة عزبة البرج صاحبة المدن الملونة ونجحت فيها، المصطفين في رأس البر بيبصوا الناحية التانية على المدن الملونة.

**المتحدثة الثانية:**
طبعًا. لسه هستلم رأس البر لسه نورتوني يا بنات والله العظيم نورتوني جدًا.
